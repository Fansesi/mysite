---
title: 2204A 2024 Türkiye Finalleri - Ziyaretçi
description: 2204A'nın Türkiye Finallerinde bu sefer ziyaretçi olarak bulundum.
slug: 2204A_2024_gezi
date: 2024-05-28 00:00:00+0000
categories:
    - Gezi Yazıları
tags:
    - Ankara
    - Küçük Gezi
weight: 1
---

>Bu yazı yalnızca Türkçe olarak paylaşılmıştır. 
>This article is published only in Turkish language.

## Gün 0 - Pazartesi

Otobüsü 23.50 gibi almıştık. Cem Abi'ye haber edip 23.15 gibi çıkalım diye sözleştik. Bizim dönemden zaten otobüse gidecek 3 kişi ve biz hariç 2 kişi kaldı yurtta. O ikisi de ertesi gün gitti.

Cem Abiyle güzel bir muhabbet sonunda geldik terminale. Otobüse atlayıp uyumaya çalıştık. Başkent turizm koltukları maalesef pek rahat değil. Ömersenle beraberdik, Leylek uyuyamıyor tabi.

## Gün 1 - Salı

Ünlü AŞTİ'de inince önce Söğütözü metroya Ömerşen'i bıraktık. İki valizle zor hareket ediyor tabi de halleder gerisini. Biz vakit kaybetmeden Congresium'a geçtik.

Önce bizim ISEF tayfayı selamladık, çantaları kenarı attık ve stantlara geçtik. Bizim okuldan alt dönemlerde konuştuk tabi. Sonrasında yazılımlara baktım. Maalesef beklentilerimin biraz altında kaldı. Bizim çocukların projesi ve bir veya bilemedin iki proje dışında çok da ciddi bi proje yok. Aklımdaki kişiler de ödül aldı zaten günün sonunda. Spoiler verdim, neyse.

Gerçekten akşama kadar sürekli stant gezdim: lise yazılım, mat, teknoloji tasarım ve bunların ortaokul versiyonları. Her zamanki gibi ortaokul mat stantlarını gezmek oldukça keyifli. Güzel projeler vardı da geçen seneki kadar aşırı fazla da dikkat etmedim ne yalan söyleyeyim.

Akşam da ISEF tayfayla aynı shuttle'a binip otele geçtik. TÜBİTAK artık açık büfe olayını kaldırmış hatta sanırım seneye ve sonrasında 5 yıldızlı otelde kalma muhabbeti de tarih olacak gibi. Bana sorarsan çok uzun zamandır olması gereken buydu. Tabi ki misafirleri açıkta bırakma ama 5 yıldızlı otelde israf diz boyu.

Her ne kadar akşam beraber oturalım desek de aşırı yorgun olduğumuzdan yattık direkt Leylekle. Otelde yalnızca bir gece konaklıyor oluşumuz garip geldi bu sefer.

## Gün 2 - Çarşamba

Akşam yatarken saat kaçta kalkacağımızı bilmiyodum ama Allah'tan güzel ayarlamışım vaktinde kalktık. Kahvaltıyı yapıp atladık shuttle'a. Ödül törenini ta 13.00'e almışlar, o zamana kadar da stantları gezmeye devam ettim. Alakasız kategorilere falan baktım, ilgimi çekenleri dinledim harbiden de falan. Öğle yemeğinin ardından geçtik salona. Hem Sanayi hem de Eğitim Bakanı geldiğinden dolayı biraz garip bir organizasyon takvimi vardı. Yoğun insanlar haliyle, ikisinin de programını tutturmak zor olsa gerek. Bize de protokol ayarladılar sağ olsunlar. Milli Eğitim Bakanının yanına oturdum, onun yanında da Sanayi Bakanı.

Bizim arkadaşlar üçüncü oldu. İnşallah ISEF için seçilirler. Yaz boyunca yanlarında olmaya çalışacağım ama bakalım.

Etkinlik sonunda yarışmalar grubundan çok büyük olduğunu düşündüğüm insanlarla fotolar çekilip Aliberk'in annesi aracılığıyla evlerine geçtik. Güzel bir misafirperverlikle karşılaştıktan sonra Ömerşen'in de gelmesiyle dışarı çıkıp azcık yürüdük. Özlücem bu elemanları. Makara döndürdükten sonra eve bi daha geçip Aliberk'in orda az daha oturduk. Zaten bir saat içerisinde otobüs için terminale geçtik. Otobüs gereksiz uzun sürdü ama sağ salim geldik bizim eve, yanımda Leylekle. Bizde kaldı bi gece, onu da uğurladım sonrasında.

## Son Notlar

Bizim okul için iki proje aşşırı az. Hiç hoşuma gitmiyor bu durum. İleride yardımcı olmak istiyorum baya. Teknik olarak İFL tarihinde adımızı ilk ISEF dereceleri olarak yazdırdık. Az biraz da olsa ağırlığımız vardır sanırım.

Üçüncü olmaları çok tatlı olmadı. Özellikle bizim yazılım çocukların ikinci veya daha üst olması lazımdı diye düşünüyorum. Belki sunum sırasında bir olaylar olmuştur. Jürilerin nasıl düşündüklerini bilemiyorum.

TÜBİTAK'ın ileriki yıllarda organizasyonda tam olarak ne gibi değişiklikler yapacağını gerçekten çok merak ediyorum. Ne kadar kısacaklar, tam olarak ne değişecek vs. Gelecek seneye olacak 2204A finaline kesinlikle gitmek istiyorum, TÜBİTAK karşılasın veya karşılamasın. İnşallah İstanbul'da okursam zaten hızlı trenle 4 saat falan. Bir geceliğine ya yalnız kalmalık otel bulurum ya da bir arkadaşın evi falan yaparım bilmiyom. Bilim sergisi gezmeye seviyorum baya.
