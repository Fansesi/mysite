---
title: Matematik Olimpiyatları Yaz Kampı 2023-2024 
description: TÜBİTAK'ın matematik olimpiyatlarının yaz kampında ders gördüm.
slug: yaz_kampı_2023_gezi
date: 2023-12-19 00:00:00+0000
categories:
    - Gezi Yazıları
tags:
    - Afyon
    - Küçük Gezi
weight: 1
---

>Bu yazı yalnızca Türkçe olarak paylaşılmıştır.
>This article is published only in Turkish language.

## Gün 0 - Cumartesi

Sabahtan Karataşla atladık otobüse. 5-6 saat sonra vardık Afyon'a. Düz yolculuktu, normaldi. Varınca gara, bir servisle otele geldik. Bizimkiler gelmiş önceden, onlarla hoşbeş ettik. Özlemişim çocukları. Sonrasında boş boş takıldık açıkçası. Sonra akşam yemeği ve 21.00'da toplantı. Toplantı keyifliydi baya. Toplantı sonunda TÜBİTAK yarışmalar grubundan Amerika'ya gideceğim görevlilerle karşılaştım, kamptan erken ayrılma durumumu sordum.

## Gün 1 - Pazar

Kahvaltı yaptık. Git gide yemek düzme sanatında ustalaşıyorum. Sabahtan sonlu yaptık Azer Hocayla. Sonra öğle yemeği ve ardından Sönmez'le geo. Sonlu yapamıyorum ama uğraştım full. Geo yaptım baya. Dersler bitince boş zamanda sunum çalıştım. Akşam da etüt. Etüte giren eleman maalesef pek iyi değildi. Sorularını çözdüm çoğunlukla da, çok da iyi değildi yani. Bir de akşam yemekten sonra etüt biraz zorluyor. Sonra İstanbul tayfayla voleybol izledik. Sonunu beklemeden çıktım yukarı sunum çalışmaya. Sonra zaten Ömer geldi, azcık daha durup yattık.

## Gün 2 ve 3 - Pazartesi ve Salı

Sabahtan sunum çalıştım. Sonra Selim Bahadır ST ve İlham Aliyev AC. Güzel derslerdi ikisi de. ST’de güzel bi ispat vardı, AC’de de sağlam sorular vardı. Bu arada ders aralarında sürekli odaya çıkıp gelip EUCYS evrakı falan hazırladım. Öğle aralarında hitler attık. Birkaç yeni arkadaşla tanıştık. Güzeldi iletişim kurmak.

## Gün 4 - Çarşamba

Sabahtan kahvaltıdan sonra gün boyu ders ve EUCYS işi.

Gece iki üç hoşbeşin ardından yattık uyumaya. Gece saat 02.00’de falan titreyerek uyandım. Kalktım bir lavaboya, elimi yüzümü yıkamaya gittim. Tir tir titriyorum ama. Sonra Ömer de uyandı haliyle, yatağı sallıyordum herhalde. Pek emin olmasam da arayayım dedim bizim refakatçıyı. Biraz bekledikten sonra lobiye in dedi ve lobiye indim. İki üç onunla hoşbeş, ardından TÜBİTAK'ın doktoru. Muayeninin ardından ambulansla Afyon Devlet Hastanesi’ne gittik. Orada da serum yedim. Serumdan sonra otele geldik, uyudum güzelce Allah'tan.

## Gün 5 - Perşembe

Sabah kalktım sadece çorba içtim. Başım ağrıyordu hala. Kafamı koydum dinlendim yemektan sonra. Sonra Selim Bahadır SM girdi. Basit şeyler anlattı, çok yormadı o yüzden. 1.5 saat sonra daha önceden konuştuğum abilerden biriyle atladık arabaya, beni gara attılar. Oradan da yaklaşık 6 saatlik bir yolculuk sonunda geldim geri eve.

Genel olarak keyifli bir kamptı. Hevesimi aldım. Sonda hasta olmasam daha da güzel olurdu da olsun canım sağ olsun. EUCYS olmasa da daha çok kalsam olurdu da, böylesi nasipmiş. He bir de 2 hafta kamp çekmek bi tık zor. İlk toplantıda 2 hafta olsa kimler gelirdi sorusuna parmak kaldırdım da, sanırım iki hafta boyunca bu kadar odaklı olamazdım. Bir hafta yetiyor gibi. Ama 2 haftanın keyfi de ayrı olurdu eminim.
